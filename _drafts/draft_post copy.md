---

layout: post

date: 2022-12-02 12:00

title: Mastodon

image: /images/posts/

author: Crìstean MacMhìcheil

categories: ["Teicneòlas", "Gàidhlig", "Blog"]
  
---

Tha mi air co-dhùnadh Twitter, Facebook agus Instagram fhàgail is mi air [cunntas a chlàradh air Mastodon](https://mastodon.scot/@angeidheal) nan àite.

Mura h-eil sibh eòlach air Mastodon fhathast, ‘s e lìonra sòisealta car coltach ri  Twitter a th’ ann, ach tha e stèidhichte air bathar-bog saor an-asgaidh is fosgailte agus e na phàirt den cho-shaoghal, no Fediverse mar a chanas iad sa Bheurla.

Chlàraich mi cunntas air an fhrithealaiche Albannach, [Mastodon.scot](https://mastodon.scot/), ach tha mi air faighinn a-mach a-nis gu bheil GunChleoc (Rianaire Fòram na Gàidhlig), air frithealaiche fa-leth a chruthachadh do mhuinntir na Gàidhlig, [Ailbhean.co-shaoghal.net](https://ailbhean.co-shaoghal.net/public).

‘S e feart math mu dheidhinn a’ cho-shaoghail, ge-tà, nach eil e gu diofar dè am frithealaiche a bhios tu fhèin a’ cleachdadh, bidh thu fhathast comasach air daoine air frithealaichean eile a leantainn.

Ma tha thu airson barrachd fhiosrachaidh mun a’ cho-shaoghal, tha GunChleoc air foir-shealladh a sgrìobhadh an-seo: [https://co-shaoghal.net/index.php?page=170](https://co-shaoghal.net/index.php?page=170).