---
title: "Microsoft a' cur stad air leasachadh SwiftKey airson iOS"
date: 2022-10-02 15:00
author: Crìstean MacMhìcheil
layout: post
image: /images/posts/SwiftKey.webp
categories:
    - Gàidhlig
    - Teicneòlas
---

Bìdh Microsoft a’ toirt SwiftKey às a’ bhùth air iOS 5mh An Dàmhair.

Mura h-eil thu eòlach air, ’s e an aon mheur-chlàr agus dearbhair-litreachaidh Gàidhlig a tha ri fhaighinn airson iOS a th’ ann an SwiftKey.

Faodar SwiftKey cuideachd a chleachdadh le Albais, Gaeilge, Gàidhlig Mhanainn, Cuimris, Còrnais, is mòran cànain a bharrachd air a’ Ghàidhlig.

Tha Microsoft air dearbhadh nach gabh SwiftKey a stàladh air iOS as dèidh 5mh Dàmhair ach obraichidh e fhathast ma thathar air a stàladh air fòn-làimhe ron a sheo.

Ma tha sibh airson a stàladh, faodaidh sibh a lorg [an-seo](https://apps.apple.com/us/app/microsoft-swiftkey-keyboard/id911813648).
